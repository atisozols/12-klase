# 2. nodevums - programmatūras prasību specifikācija

### **1. uzdevums: Risinājuma mērķauditorijas izvēle un raksturojums**

**1.1. Identificē mērķauditoriju:** Apraksti, kam paredzēta programmatūra. _Piemēri: biroja darbinieki, noliktavas pārvaldnieki, mazo uzņēmumu īpašnieki._

**1.2. Raksturo mērķauditorijas vajadzības:** Sniedz ieskatu, kādas problēmas vai uzdevumi ir svarīgi šai auditorijai. _Piemēri: “Biroja darbiniekiem ir grūtības ar tikšanos sinhronizāciju starp nodaļām.”_

### **2. uzdevums: Lietotāja stāstu izveide**

**2.1. Apraksti lietotāja stāstus:** Izveido vienkāršus, mērķauditorijas vajadzībām pielāgotus lietotāja stāstus. _Piemērs: “Kā noliktavas pārzinis es vēlos redzēt automātiskos paziņojumus, kad noliktavā krājumu līmenis sasniedz minimālo robežu.”_

**2.2. Identificē galvenās funkcijas stāstos:** No lietotāja stāstiem izcel programmatūras galvenās funkcijas.

### **3. uzdevums: Vienkāršota prasību specifikācija**

• 3**.1. Funkcionālās prasības:** Uzskaiti galvenās funkcijas, kas jāievieš. _Piemērs: Automātiska datu sinhronizācija starp divām sistēmām._

• 3**.2. Nefunkcionālās prasības:** Apraksti kritērijus, kas nodrošina programmatūras veiktspēju un kvalitāti. _Piemērs: Programmatūrai jāspēj apstrādāt vismaz 1000 ierakstus stundā bez veiktspējas problēmām._

• 3**.3. Sniedz argumentāciju:** Paskaidro, kā šīs prasības atbilst mērķauditorijas vajadzībām.

### **4. uzdevums: Programmatūras produkta un tā funkciju apraksts**

• 4**.1. Izveido produkta kopsavilkumu:** Apraksti programmatūras mērķi un paredzēto pielietojumu. _Piemērs: Programmatūra palīdzēs automatizēt rēķinu apstrādi, samazinot manuālo darbu._

• 4**.2. Izveido funkciju sarakstu:** Uzskaiti programmatūras galvenās funkcijas. _Piemēri: datu importēšana, automātiska kļūdu pārbaude, pārskatu ģenerēšana._

• 4**.3. Izvēlies vienu no galvenajām programmatūras funkcijām un attēlo to grafiski:**

Programmatūras funkcijas var grafiski attēlot vairākos veidos:

- Blokshēmas (Flow charts) - parāda procesu plūsmu un lēmumu punktus
- UML diagrammas (piemēram, aktivitāšu, secību vai klašu diagrammas)
- Procesu diagrammas
- Stāvokļu (State) diagrammas

### **5. uzdevums: Vienkāršota projektēšana**

• **5.1. Lietotāja saskarnes skice:** Izveido vizuālu skici programmatūras galvenajiem ekrāniem. _Ieteikums: Skicei jābūt viegli saprotamai un jāiekļauj galvenie elementi, piemēram, pogas, lauki, tabulas._

• **5.2. Datu modeļa izveide:** Izveido vienkāršotu datu modeli, kas parāda, kā programmatūra pārvaldīs datus. _Piemērs: Diagramma ar tabulām “Lietotāji”, “Uzdevumi”, “Atskaites”._

### **6. uzdevums: Izstrādes tehnoloģiju izvēle**

• **6.1. Izvēlies programmēšanas valodu:** Nosaki, kāda valoda tiks izmantota (piemēram, Python, JavaScript, Java).

• **6.2. Pamato izvēli:** Sniedz skaidrojumu, kāpēc izvēlētā valoda un izstrādes vide ir piemērota. _Piemērs: “Python ir piemērots, jo tam ir bibliotēkas datu analīzei, kas ir būtiska funkcija mūsu programmatūrā.”_

• **6.3. Izvēlies izstrādes vidi:** Apraksti vidi vai rīkus, kas tiks izmantoti (piemēram, VS Code, GitHub, JIRA).
