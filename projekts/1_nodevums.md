# 1. nodevums - problēmas izpēte & Ganta diagramma

### **1. uzdevums: Problēmas identificēšana**

**1.1. Izvēlies procesu analīzei:** Identificē konkrētu ikdienas/darba procesu, kuru izpētīt. _Piemērs: Uzdevumi, piemēram, inventāra pārvaldība, tikšanos plānošana vai izdevumu uzskaite._

**1.2. Nosaki problēmas apjomu:** Apraksti īsi procesu un paskaidro, kāpēc tas ir jāuzlabo vai jāautomatizē. _Galvenie jautājumi: Kādas ir problēmas? Kurās procesa daļās ir nepilnības?_

---

### **2. uzdevums: Izpētes metodes izvēle un pamatojums**

**2.1. Izvēlies izpētes metodes:** Nosaki, kuras metodes izmantosi, lai izprastu procesu (piemēram, aptaujas, intervijas, novērojumi, datu analīze)._Ieteikums: Izvēlies metodes, kas atbilst procesa sarežģītībai un pieejamajiem resursiem._

**2.2. Sniedz pamatojumu:** Paskaidro, kāpēc izvēlētās metodes ir piemērotas. _Piemērs: “Intervijas sniegs tiešu izpratni par lietotāju neapmierinātību ar šo procesu, iegūšu vairāk kvalitatīvu informāciju” vai “Ar aptauju varu gūt plašāku priekšstatu par potenciālo lietotāju vēlmēm problēmas risinājumā” utt._

---

### **3. uzdevums: Izpētes veikšana**

**3.1. Izveido izpētes plānu:** Uzraksti detalizētu plānu datu vākšanai. _Piemērs: Uzskaiti, ar ko veiksi intervijas, kādus datus vāksi vai kādus novērojumus veiksi._

**3.2. Realizē izpētes plānu:** Veic izpēti (piemēram, novēro darba procesu, analizē dokumentus vai veic intervijas). _Ieteikums: Dokumentē izdarīto._

---

### **4. uzdevums: Izpētes datu apkopošana un analīze**

**4.1. Apkopotie dati:** Sakārto savāktos datus saprotamā formātā (piemēram, tabulas, grafiki, kopsavilkumi). _Piemērs: Kategorizē lietotāju komentārus vai identificē atkārtotus uzdevumus darba procesos._

**4.2. Analizē iegūtos rezultātus:** Iezīmē galvenos secinājumus, piemēram, neefektivitāti, šķēršļus vai automatizācijas iespējas. _Piemērs: “Manuālā uzdevumu plānošana aizņem 30% darbinieka dienas laika.”_

---

### **5. uzdevums: Automatizācijas iespēju identificēšana**

**5.1. Esošā procesa kartēšana:** Izveido esošā procesa diagrammu, darbību sarakstu vai plūsmas shēmu.

**5.2. Iezīmē automatizācijas iespējas:** Uzsver konkrētus uzdevumus vai procesa posmus, kurus var uzlabot ar automatizāciju. _Piemērs: Manuālās datu ievades aizstāšana ar automatizētu programmatūru._

---

### **6. uzdevums: Izstrādes modelis un Ganta diagramma**

**6.1. Izvēlēties izstrādes modeli:** Starp populārākajiem izstrādes modeļiem izvēlēties vienu un pamatot izvēli/modeļa atbilstību konkrētās programmatūras izstrādei.

**6.2. Izveidot uzdevumu plānu:** Izveido sarakstu ar veicamajiem uzdevumiem programmatūras izstrādei.

**6.3. Sastāda laika/uzdevumu plānu Ganta diagrammas formā:** Izstrādi sadala pietiekami mazos uzdevumos, lai katru nedēļu vismaz divus no tiem var izpildīt. Gala termiņš programmatūras izstrādei - janvāra beigas.
